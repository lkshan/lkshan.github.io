---
layout: page
title: O mne
description: Kto som? Čo mám rád?
background: '/img/bg-about-me.jpg'
---
<p>
Som taký prostý chalan z východného slovenska (to je tam, kde nič nie je :D). Vyrastal som na dedine, kde som už od svojho detstva pomáhal svojím rodičom s prácami okolo domu. V tedy som na to síce nadával, no teraz viem, že práca zušľachťuje a dopomohlo mi to k usilovnosti a trpezlivosti.
</p>

<p>
Ako každé dieťa v mojom veku som zbožňoval šport. Svoje lajické zručnosti som sa snažil presadiť v tíme TJ Družstav Hrabovčík v ktorom som hral 3. slovenskú dorasteneckú ligu. Keďže v 15-tich rokoch som odišiel na strednú školu do Prešova, bol som nútený zanechať futbal a venovať sa štúdiju. Na strednej škole som sa dostal do školského volejbalového tímu. So super kolektívom a skvelým trenérom sme sa dostali až na krajské kolo v Starej Ľubovni, kde nás porazil môj rodný Svidník (trošku irónia osudu).	
</p>

<p>
Stredná škola bola pre mňa veľké dobrodružstvo, spoznal som tam vážne skvelých ľudí, s ktorými som v kontakte dodnes a občas sa stretávame. Počas strednej školy som sa ale zameral aj na rozvoj svojích profesijných zručností. Ako samouk som sa začal venovať tvorbe webových aplikácií. V 17-tich rokoch som dostal svoju prvú oficiálnu zakázku od spoločnosti Vadium s.r.o. Šlo o tvorbu prezentačnej webovej stránky ktorá propagovala spoločnosť zaoberajúcu sa digitalizáciou analogového obsahu. Na tomto projekte som sa naučil predovšetkým používať dizajnový framework Bootstrap. Táto skúsenosť mi pomohla pri mojej druhej zakázke od spoločnosti Vadium s.r.o. Moja druhá úloha bola tvorba webového portálu pre prešovský futbalový klub FK Safi. Podmienkou úlohy bolo aj vytvorenie systému na správu obsahu (tzv. CMS). S touto úlohou som si hravo poradil a pri práci som použil programovací jazyk <b>php</b> a databázový jazyk <b>mysql</b>.
</p>

<p>
Moje ďalšie cestovanie životom ma zaviedlo až na vysokú školu, kde som začal študovať informatiku na fakulte informatiky a informačných technológií slovenskej technickej univerzity. Po náročnom prvom roku som si našiel svoje prvé dlhodobé zamestnanie ako programátor v jednej rakúskej IT firme, ktorá sa venuje vývoju investičných portálov pre rakúsky investičný trh. Počas práce programátora som zlepšil svoje zručnosti v rôznych programovacích jazykoch a frameworkoch. S odstupom času, keď som nadobudol pokročilejšie vedomosti ohľadne vývoja webových aplikácií, podarilo sa mi získať úlohu návrhu architektúry pre jeden malý projekt istého rakúskeho ivestičného giganta. Podľa vyjadrenia svojích nadriadených som zvládol túto úlohu vyborne a tak sa mi podarilo získať zodpovednejšie úlohy ako napríklad riadenie vývojových procesov alebo zodpovednosť na dizajnérske časti vývoja.
</p>

<p>
Aktuálne sa okrem práce a školy venujem aj umelej inteligencii. V rámci bakalárskeho projektu som si vybral tému implementácie syntetického gradientu v reziduálnych neurónových sieťach. Jedná sa o pomerne modernú technológiu trénovania neurónových sieti navrhnutú Google-om. Pre lajíkov, neurónová sieť predstavuje modle umelej inteligencie ktorý pre jeho správne fungovanie je nevyhnutné najprv natrénovať. Táto práca bola pre mňa veľká výzva práve kvôli tomu, že doterajšiu moju pozornosť som venoval predovšetkým návrhu a implementácii webových aplikácií. Povedal som si však, že človek by mal prijímať výzvy, lebo nakoniec si uvedomí, že žil nadarmo (trochu morbídne ale je to tak). Modernú metódu trénovania neurónových sieti som sa rozhodol implementovať na pomerne zložitý typ neurónovej siete zvanej reziduálna sieť. Doposiaľ sa mi nepodarilo nájsť existujúcu realizáciu takéhoto experimentu. Je dosť možné, že sa jedná o prvý takýto experiment a o to väčšie dobrodružstvo to je. Pri svojej práci som zdokonalil svoje vedomosti z programovacieho jazyka <b>Python</b> (ktorý aktuálne považujem za najlepší programovací jazyk aký existuje) a z frameworkov pre tvorbu modelov umelej inteligencie <b>Tensroflow</b> a <b>Keras</b>. So svojou prácou som sa prihlásil tiež do súťaže IIT SRC 2019.
</p>

<h2 class="text-center sm-bottom-gutter lg-top-gutter">Kto ma v živote inšpiroval?</h2>

<div class="row">
	{% for my_idol in site.my_idols %}
		<div class="col-sm-4">
			<h4 class="text-center">{{ my_idol.name }} <br> {{ my_idol.profession }}</h4>
			<div class="column text-center">
        		<img class="circular--square center-mid" src="{{ my_idol.link | relative_url }}" />
		    </div>
		  	<p>{{ my_idol.content | markdownify }}</p>
	  	</div>
	{% endfor %}
</div>