---
layout: post
title:  "IIT SRC"
subtitle: "Implementácia syntetického gradientu v neurónových sieťach"
date:   2018-09-23
background: '/img/posts/SG.jpg'
specification: school
active: 1
---

Fakulta informatiky a informačných technológií (FIIT) každoročne organizuje konferenciu zameranú na informatiku a informačné technológie. Jedná sa o veľkú udalosť. Celá budova FIIT je preplnená záujemcami poznať moderné technológie a čo viac, je tu možné stretnúť kopec chytrých ľudí, ktorí svoj vošný čas venujú vede. Škála možností je pestrá. Nachádzajú sa tu práce z oblasti počítačových sieti, elektroniky, umelej inteligencie, dizajnovania a pod. Ja som sa do tejto súťaže prihlásil s myšlienkou vytvoriť niečo nové. Moderné metódy strojového učenia sú síce pre bežného smrtelníka úplná mágia ale pre chytré hlavy bystrých študentov umelej inteligencie je to len séria krátkych vzorcov ktoré sa kadejako dopĺňajú. Jedna z moderných metód strojového učenia sa nazýva syntetický gradient. Jedná sa o metódu vyvinutú diviziou spoločnosti Google zvanou DeepMind.

<img class="img-fluid" src="{{ "/img/posts/IIT_SRC1.png" | relative_url }}">
<span class="caption text-muted">Model skytej vrstvy ktorá na úpravu svojích váh využíva syntetický gradient generovaný modulom syntetického gradientu.</span>

Syntetický gradient umožňuje jednotlivým vrstvám neurónovej siete upravovať svoje váhy bez potreby gradientu spätne šíreného celou sieťou. Tým pádom je z procesu trénovania neurónovej siete úplne odstránená fáza spätného šírenia chyby. Moja implementácia tejto prevratnej metódy je zameraná na trénovanie reziduálnych sieti. Konkrétne som sa zameral na algoritmus DeepCyTOF, ktorý pozostáva hneď z troch neurónových sieti.

1. DAE - Denoising AutoEncoder - nahrádza chýbajúce hodnoty, hodnotami iných, podobných vzoriek
2. MMD-ResNet - Maximum Mean Discrepancy Residual Network - kalibruje vstupné vzorky a upravuje distribúcie hodnôt
3. FFN - Feed-Forward Network - jednoduchá dopredná sieť, ktorá vykonáva bunkovú klasifikáciu

Moja práca sa zaoberá práve implementáciou syntetického gradientu na reziduálnu sieť MMD-ResNet. Jedná sa o veľmi špeciálny typ neurónovej siete, ktorá sa od ostatných reziduálnych sieti líši identitnými prepojeniami (viď obrázok nižšie). 

<img class="img-fluid" src="{{ "/img/posts/IIT_SRC2.png" | relative_url }}">
<span class="caption text-muted">Architektúra reziduálnej siete trénovanej na báze syntetického gradientu.</span>

Predmetom nášho skúmania je zistiť, aký vplyv na presnosť predikcií finálneho klasifikačného modelu (FFN) bude mať využitie syntetického gradientu na kalibráciu vstupných vzoriek. Rád by som pripomenul, že sa jedná pravdepodobne o prvý zdokumentovaný experiment pri ktorom bude štandardné trénovanie reziduálnej siete nahradené špeciálnou metódou využívajúcou syntetický gradient.